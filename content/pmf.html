---
title: Informació
---
<div class='pmf'>
{% markdown %}

## Què és GuifiBaix?

<img src='media/images/guifibaix-logo.png' class='figureright' />

GuifiBaix és un projecte d'economia social amb seu a Sant Joan Despí
que té com a principal objectiu facilitar que els nostres veïns i veines
es desvinculin progressivament de les grans empreses de telecomunicacions
i de les seves pràctiques abusives
amb els usuaris, els treballadors i la societat.

<img src='media/images/guifi-logo.png' class='figureright' />
Ho volem fer connectant els veïns i veines a la xarxa ciutadana guifi.net.

## Què és guifi.net?

<img src='media/images/figura-xarxaciutadana.png' class='figureright' />

[guifi.net](http://guifi.net) és una xarxa pública construïda pels mateixos usuaris.
Cada participant només construeix el tram de xarxa que passa per casa seva.
La condició per que les teves dades puguin travessar la resta de trams,
és que el teu tram també deixi passar les dades dels altres.

## Quí fa servir guifi.net?

<a href='media/images/guifinet-cobertura-peninsula.png'
	class='figureright fancybox'
	title='Cobertura de guifi.net a la Península Ibèrica'
	>
<img src='media/images/guifinet-cobertura-peninsula.png' width='100%'/>
</a>

A data d'avui guifi.net té més de 21.000 nodes actius.
Està molt desplegada per zones com ara
Osona (on va nèixer), El Maresme, El Penedés, Castellò...
L'actor comú són els voluntaris però sovint entren
en sinèrgies positives amb empreses i ajuntaments que potencien la xarxa.

<a href='media/images/guifinet-cobertura-barcelona.png'
	class='figureleft fancybox'
	title='Cobertura de guifi.net a la província de Barcelona'
	>
<img src='media/images/guifinet-cobertura-barcelona.png' width='100%'/>
</a>

Al nostre entorn,
cal destacar el bon desplegament que s'ha fet a Torrelles
entre un parell d'empreses i l'Ajuntament.
A Sant Feliu l'Ajuntament va posar dos nodes grans i
ha facilitat antenes secundàries a unes 50 famílies.
No dona gaire de sí perquè son una illa i comparteixen un únic ADSL.

A Sant Joan, fa anys que la AAVV de l'Eixample va fer un desplegament al barri
on 10 famílies i la pròpia associació comparteixen 2 ADSL's.
Ara amb GuifiBaix ho hem estés al centre i estem arribant a les Planes i TV3.

## Què puc trobar a guifi.net?

Els participants de la xarxa comparteixen recursos i serveis.
El més popular és la connectivitat a internet,
però també hi ha d'altres serveis com ara
telefonia IP,
serveis de video-conferència,
descàrregues compartides,
enmagatzament i compartició de fitxers al núvol,
emisores de ràdio i televisió online,
e-mail, hosting web, intranets, servidors de noms,
servidors de jocs online...

Tots els serveis als que es pugui accedir des de dintre de guifi.net,
sense sortir a Internet, aniran segurament més ràpid,
sobretot les velocitats de pujada.


## Quin és el paper de GuifiBaix?

GuifiBaix facilita que els participants de guifi.net que no tinguin
coneixements tècnics per muntar un node
també puguin incorporar-se a la xarxa.
Ofereix a les comunitats de veïns solucions a punt per fer funcionar.
Manté i coordina la xarxa de la zona, repartint el fluxe de dades,
i oferint serveis convenients als usuaris.


## Perquè GuifiBaix és una alternativa ètica?

Per garantir unes condicions justes als treballadors,
ens organitzem sota principis cooperatius i d'economia social.

Per garantir un tracte just als usuaris el primer és donar-los llibertat.
No volem usuaris lligats.
La infraestructura que instaŀlem pertany als usuaris,
està basada en estàndards oberts y està ben documentada.
Si ens tornem malèvols, els usuaris tenen dret a cercar
una fórmula empresarial o a base de voluntaris que ens substitueixi.
A més, promovem l'auto-organització i formació
d'usuaris perque puguin pendre decissions
al voltant de l'evolució de la xarxa.


## Quina és la forma jurídica de GuifiBaix?

GuifiBaix no té encara forma jurídica pròpia.
Estem integrats a una incubadora de projectes d'economia social.
Durant el periode d'incubació és la incubadora
qui factura i fa els contractes amb treballadors i usuaris.
La incubadora ens dòna temps, fins a mitjans del 2014,
per avaluar com funciona el projecte
abans de decidir quina és la forma jurídica més adient
i si cal integar o no els usuaris i de quina manera.


## Puc tenir internet amb guifi.net?

Es clar que sí.
De fet, les instal·lacions que fa GuifiBaix queden llestes per connectar i navegar.

**És important entendre, però, que
guifi.net no és Internet en sí mateix,
i que GuifiBaix no és el proveidor d'aquest Internet.
Són els mateixos participants de la xarxa que comparteixen,
mitjançant guifi.net, el cabdal sobrant
dels ADSL's i fibres òptiques de que disposen.**

Per això, GuifiBaix recomana a les comunitats de veïns de sis o més vivendes
que mantinguin una o dos connexions ADSL compartides
per expandir el cabdal disponible a la xarxa.
Els veïns d'un edifici, surten per aquest ADSL amb preferència
i si l'ADSL es satura, el tràfic automàticament es redirigeix
per l'antena cap a un altre edifici amb capacitat sobrant.


## Com es que feu servir ADSL's si l'objectiu es desvincular-nos d'aquestes companyies?

De moment, depenem encara d'aquests ADSL's.
En tot cas, és una dependència menor i un estalvi sobre
la situació de que cada domicili tingui una línia.

Qualsevol sortida a internet conectada es suma.
Si ens estenem a zones amb fibra òptica, ho sumem i podrem anar prescindint d'ADSL's.
La situació ideal a la llarga seria trobar un proveidor de fibra òptica extern
que ens ofereixi cabdal suficient a preu de majorista.


## Puc tenir telefonia fixa amb guifi.net?

Es clar que sí. Fins i tot pots conservar el número.

Per prescindir de la línia de telèfon fixe,
en comptes de passar Internet per la línia de telèfon,
passem el telèfon per Internet (Telefonia IP).
Hi ha proveidors
que fan el salt de telefonía IP a convencional
amb preus molt competitius.
També calen aparells de telefonia IP, telèfons o adaptadors
pels telèfons de sempre.

Només per la vostra conveniència GuifiBaix us plantejarà
paquets d'aparells i tarifes amb operadors
adequats pel vostre cas i llestos per funcionar.
Ho oferim només per la vostra conveniencia,
els participants de la xarxa teniu la llibertat de buscar-vos pel vostre compte
on comprar els aparells i a qui contractar la telefonia IP.

Un altre detall beneficiós és que
els telèfons IP permeten fer trucades gratis directes
entre usuaris de guifi.net sense passar per cap operador.


## Quin és l'estat de la xarxa guifi.net a Sant Joan Despí?

A Sant Joan Despí som pioners pel [sistema](http://qmp.cat) que fem servir a guifi.net.
En comptes de fer servir nodes centrals als que apunten els usuaris finals,
cada edifici afegit és un posible camí per les dades.
Això fa sigui molt fàcil donar cobertura a noves arees i
els camins alternatius fan que la xarxa sigui més flexible i tolerant a fallades i a saturació.

La xarxa al poble va començar a la zona de l'Eixample,
impulsada per la AAVV del barri,
amb una xarxa que donava cobertura a 10 families
saltant de balconada a balconada i que compartien 2 ADSL's.
Entre els anys 2011 i 2013 hem expandit la xarxa al barri centre
i properament a arribarem a Les Planes i TV3.

La xarxa de Sant Joan ha estat, fins fa poc, una illa i no estava connectada
a la resta de guifi.net.
Des del 2012 esta connectada mitjantçant un node a Santa Coloma de Cervellò.


## Quin tipus d'instaŀlació fa GuifiBaix?

GuifiBaix fa principalment instaŀlacions a comunitats de veïns.

Normalment es fa el següent:

- Es posa una o més antenes al terrat de l'edifici.
- S'instaŀlen al terrat equips de distribució de xarxa (routers i switches).
- Es baixen cables de xarxa fins als veïns.
- A cada veí se li deixa una roseta de xarxa on pot conectar els seus aparells.
- Es conecta i es configura les connexions ADSL que es compartiran.

Opcionalment els veïns poden demanar pagant-ho ells:

- Arribar a d'altres punts del domicili, per exemple, extenent més cable, instalant un sistema PLC (pels endolls de llum) o posant un router Wifi.
- Instalar aparells de telefonia IP, fer la portabilitat del número de telèfon...
- Configurar ordinadors, consoles, routers...


## Quins serveis ofereix GuifiBaix un cop feta la instal·lació?

GuifiBaix asumeix sense cap pagament però tampoc garantia
les tasques de mantenir i administrar els elements comuns de la xarxa,
que són bàsicament les antenes.

A les comunitats de veïns que paguin la quota trimestral,
els hi farem també el manteniment de la xarxa interna de l'edifici
i la resolució d'incidències de conectivitat.
A més tindran accés als serveis de conveniència que anem desenvolupant:
descàrregues compartides, streaming de vídeo, serveis tipus nuvol,
intranets, servidors de jocs online, cursos...


## Qui té la propietat dels equips que instaŀlem?

Els equips que instalem a un edifici resten en propietat de la comunitat de veïns.

Llevat de les degudes garanties o d'una mala manipulació per part nostra,
els dispositius són responsabilitat dels veïns, per exemple,
en cas de robatori o desperfectes.

Tot i que els equips siguin propietat i responsabilitat de la comunitat,
GuifiBaix es reserva el dret d'accés tant físic com telemàtic als elements de xarxa comunitaris
com ara l'antena i els dispositius de distribució (routers, switches...)
per poder fer feines de manteniment.


## Què passa si no volem fer servir més els equips?

Si en un moment donat no feu servir més els equips,
ens agradaria recomprar-los, a un preu adient a la seva amortització i estat.
GuifiBaix en cap cas està obligat a la recompra
però ho volem potenciar amb l'objectiu de reduir l'escombreria electrònica
si els equips es poguèssin reutilitzar a d'altres instaŀlacions.


## Són perilloses per la salut les antenes que poseu?

La perillositat de les ones electromagnètiques no ionitzants
(llum visible, ràdio, televisió, telefonia mòbil, wifi, wimax...)
és un tema científicament controvertit.
És complicat fer un estudi complert a llarg termini aillant altres variables.

Sí que hi ha consens en que, en cas de que sigui perillós,
el perill dependrà de coses com ara 
la distància i el temps d'exposició,
la potència rebuda, i la freqüència de les ones.
Exposicións prolongades a curta distància i de molta alta potència
(com ara radars) sí que han tingut efectes nocius demostrats.

Tenint en compte això, cal dir que,
les emisions de les nostres antenes estan ordres de magnitud per sota en potència
de les emisions que pot fer, per exemple, un mòbil,
que a més, normalment portem pegat al cos.

Per que et facis una idea:
Les grams antenes de telefonia mòbil que es posen als terrats
tènen potència per creuar murs
i donar-te cobertura, per exemple, en un sòtan,
estant l'antena dos i tres carrers enllà.
És més, els mòbils que tenim a les butxaques contesten
emetent amb prou potència per fer el camí de tornada.

Les nostres antenes emeteixen tan poca potència
que necessiten tenir visió directa entre elles.
A la que poses un obstacle entremig, un arbre o una paret, la senyal desapareix.

Les antenes de guifi.net que més potència tenen són les que conecten poblacions entre sí.
El mateix tècnic de la campanya contra les antenes de telefonia a Matarò,
va certificar com a no riscoses les emissions d'una d'aquestes antenes 'grans'.


## Puc instaŀlar-ho si els meus veïns no ho volen?

El servei de telecomunicacions es considera servei bàsic.
La instaŀlació només requereix de notificació a la comunitat, no d'aprovació
i els costos anirien a càrrec del beneficiari.

Malgrat això, és molt convenient, tot i que no pas necessari,
vehicular-ho per la comunitat de veïns,
de cara a gestionar-ho i fer els pagaments comunitaris,
i per això sí que cal aprovació.
També fora bo convidar als altres veins a compartir els costos comuns.

També és possible que, per l'especificitat de l'edifici,
l'instaŀlació impliqui actuacions sobre els comuns de la comunitat
que també requereixin d'aprovació.


## Esteu registrats a la Comissió del Mercat de Telecomunicacions?

La Fundació guifi.net ho està
i això cobreix les activitats que, de moment, fem com a GuifiBaix.
Ens registrarem si en cap moment comencem a fer
alguna activitat que la Fundacio no pogués cobrir.


## És legal l'ús que feu de l'espectre electromagnètic?

La llei estableix un seguit de bandes de freqüència reservades
per comunicar antenes WiFi entre elles,
sense que calgui cap licència administrativa.
Els equips que fem servir vénen limitats de fàbrica
per fer servir només aquestes freqüències
i els fem servir bastant per sota de la màxima potència permesa
que també està limitada de fàbrica.


## És legal compartir els ADSL's entre els usuaris?

La llei permet que les persones comparteixin l'ADSL en mode de auto-prestació
sense cap tipus d'autorització administrativa
(Art. 6.2 de la Ley 32/2003 General de Telecomunicaciones).
Segons la Comisió Nacional de Telecomunicacions,
perquè sigui auto-prestació,
ha de estar encaminat a cobrir les necessitats pròpies de comunicació,
no ha d'haver ànim de lucre i estar limitat als usuaris que en formen part.

* El blog de la CMT: http://blogcmt.com/2010/09/14/vecinos-que-comparten-wifi/
* La resolucion: http://www.localret.cat/serveis/ambit-juridic/docs/sensefils/ro_2009_630


{% endmarkdown %}

</div>

